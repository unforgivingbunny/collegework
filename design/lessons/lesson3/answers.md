# Самостійна робота студента Глядченка Олега РПЗ-33

## 1. Контрольні запитання

**1. Яке призначення Problem Statement?**
Problem Statement (проблемне твердження) — це чіткий опис болю користувача без прив'язки до конкретного рішення. Наприклад, не "зробити кнопку більшою", а "користувачі не можуть знайти кошик і кидають покупки". Це фокусує команду на справжній проблемі, а не на припущеннях.

**2. Чим User Persona відрізняється від реального користувача?**
User Persona — це збірний образ на основі досліджень: вік, потреби, болі, сценарії поведінки. Реальний користувач — жива людина зі своїми тарганами, яка може не вписуватись у жодну персону. Персона — це компас, а не точна мапа.

**3. Для чого потрібні вайрфрейми?**
Вайрфрейми — це скелет інтерфейсу без візуального дизайну. Вони потрібні, щоб:
- узгодити логіку з командою до того, як пішли в пікселі
- перевірити, чи всі елементи на своїх місцях
- зекономити час на правках (на цьому етапі виправити помилку — 5 хвилин, на етапі розробки — день)

**4. Чому UX-тестування важливе ще до початку програмування?**
Бо чим пізніше знайшли помилку, тим дорожче її виправляти. Якщо затестувати прототип на папері і побачити, що ніхто не розуміє, куди тикати — це безкоштовно. Якщо зробити те саме після релізу — це втрачені гроші, час і нерви.

**5. Чому скетчі на папері іноді кращі за ідеальні макети у Figma на початку роботи?**
Тому що:
- це швидко (30 секунд проти 30 хвилин у Figma)
- до скетчу немає емоційної прив'язки, його легко викинути і почати заново
- він провокує на правки та ідеї, тоді як "гарний макет" хочеться залишити як є, навіть якщо він незручний

---

## 2. Питання на дослідження

**1. Зв'язок UX-дизайну та Agile-розробки**

В ідеальному світі UX і Agile живуть у симбіозі: дизайнер працює на один спринт попереду розробників. Поки програмісти пишуть код логіна, дизайнер досліджує і малює профіль.

На практиці буває по-різному. Часто UX в Agile зводиться до "дизайну на льоту": вчора сказали, сьогодні треба. Але якщо команда реально хоче якісний продукт, вона включає UX-дослідження в беклог як повноцінні задачі, а не як "щось там покреативити перед релізом".

Найкраще працює підхід Lean UX: швидкі гіпотези, швидкі прототипи, тестування на реальних користувачах в середині спринту, ітерації. Без довгих документів, з живим фідбеком.

**2. Метод "5 Чому" на прикладі видалення додатку**

*Ситуація: користувач видалив додаток для вивчення мови*

1. Чому ти видалив додаток?
   — Немає часу ним займатись.

2. Чому немає часу?
   — Бо він нагадує ввечері, коли я вже втомлений і хочу просто відпочити.

3. Чому він нагадує саме ввечері?
   — Бо я налаштував сповіщення на зручний час, але додаток все одно прилітає, коли захоче. Він ігнорує мої налаштування.

4. Чому додаток ігнорує налаштування?
   — Бо розробники вирішили, що "важливі сповіщення" мають прориватись, навіть якщо користувач їх вимкнув.

5. Чому вони так вирішили?
   — Бо ніхто не перевіряв, як користувачі реагують на агресивні нагадування. Хотіли як краще (щоб не пропускав уроки), а вийшло як завжди — додаток почав бісити.

*Справжня причина:* додаток створював стрес через нав'язливі сповіщення, замість того щоб мотивувати.

**3. Кейс "Double Diamond": Airbnb**

Airbnb — класичний приклад, як дизайн-мислення врятувало бізнес.

**Discover (дослідження)**
Засновники поїхали до власників житла в Нью-Йорку. Вони не просто дивились, а жили з ними, фоткали їхні квартири, слухали проблеми. Виявилось, що люди не здають житло не тому що жадібні, а тому що:
- не вміють робити гарні фото
- бояться дивних гостей
- не знають, за скільки здавати

**Define (визначення)**
Проблема не в тому, що мало квартир. Проблема в тому, що господарі не довіряють платформі і не вміють себе презентувати.

**Develop (розробка)**
Почали експериментувати:
- безкоштовна професійна фотозйомка для господарів (це спрацювало найкраще)
- система верифікації профілів
- підказки з ціноутворенням

**Deliver (впровадження)**
Запустили програму фотозйомки в маштабі, зробили її стандартом. Це підняло довіру і кількість бронювань. Фото стали "вітриною", яка продає сама себе.

**4. HMW-питання для камер схову в супермаркеті**

*Проблема: люди забувають речі в камерах схову*

1. HMW зробити так, щоб нагадування про речі приходило в той момент, коли людина ще в магазині?
   (наприклад, сповіщення при виході з каси або навігація до камери перед виходом)

2. HMW використати фізичні об'єкти для нагадування?
   (браслет або наліпка на ключах, яка вібрує, коли ви проходите повз камери)

3. HMW перетворити повернення по речі на приємну подію, а не обов'язок?
   ("Забери речі — отримай знижку на наступний раз" або маленький подарунок, якщо забрав вчасно)

**5. User Story для улюбленого додатку**

*Додаток: Spotify*

> Як користувач, який слухає музику в спортзалі,
> Я хочу отримувати автоматичну добірку треків під мій темп бігу,
> Щоб не відволікатись на перемикання пісень і краще тренуватись.

*Чому це працює: є чітка роль (користувач в спортзалі), є потреба (не відволікатись), є цінність (краще тренування).*
